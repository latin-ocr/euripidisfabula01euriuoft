20 m* 1¹1 11 ῙΔΟΎ

ἀλλ’ ἀσθενὴς γὰρ κὰποκερδαίνων ποτοῦ,
ὥσπερ πρὸς ἰξῷ τῇ κύλικι λελημμένος
πτέρυγας ἀλύει· σὺ δέ· νεανίας γὰρ εἷ·
σώθητι μετ’ ἐμοῦ καὶ τὸν ἀρχαῖον φίλον 485
,Ιιόνυσον ἀνάλαβ“, οὐ Κύκλωπι προσφερῆ.
XO. ὦ φίλτατ’, εἰ γὰρ τήνδ’ ἴδοιμεν ἡμέραν,
Κύκλωπος ἐκφυγόντες ἀνόσιον κάρα.
ὡς διὰ μακροῦ γε τὸν σίφωνα τὸν φίλον
χηρεύομεν τόνδ’ οὐκ ἔχομεν καταφαγεῖν. 440
ΟΛ. ἄκουε δή νυν ἣν ἔχω τιμωρίαν
θηρὸς πανούργου σῆς τε δουλείας φυγήν.
ΧΟ. λέγ’, ὡς Ἀσιάδος οὐκ ἂν ἥδιον ψόφον
κιθάρας κλύοιμεν ἢ Κύκλωπ’ ὀλωλότα.
ΟΔ. ἐπὶ κῶμον ἕρπειν πρὸς κασιγνήτους θέλει 445
Κύκλωπας ἡσθεὶς τῷδε Βακχίου ποτῷ.
ΧΟ. ξυνῆκ’, ἔρημον ξυλλαβὼν δρυμοῑσί νιν
σφάξαι μενοινᾷς ἢ πετρῶν ὦσαι κάτα.
ΟΔ. οὐδὲν τοιοῦτον· δόλιος ἡ ’πιθυμίά
ΧΟ. πῶς δαί; σοφόν τοί σ’ ὅντ’ ἀκούομεν πάλαι. 450
ΟΔ. κώμου μὲν αὐτὸν τοῦδ’ ἀπαλλάξαι, λέγων
ὡς οὐ Κύκλωψι πῶμα χρὴ δοῦναι τόδε,
μόνον δ’ ἔχοντα βίοτον ἡδέως ἄγειν.
ὅταν δ’ ὑπνώσσῃ Βακχίου νικώμενος,
ἀκρεμὼν ἐλαίας ἔστιν ἐν δόμοισί τις, 455
ὃν φασγάνῳ τῷδ’ ἐξαποξύνας ἄκρον
ἐς πῦρ καθήσω· κᾷθ’, ὅταν κεκαυμένον
ἰ’δω νιν, ἄρας θερμὸν ἐς μέσην βαλῶ
Κύκλωπος ὄψιν ὄμμα τ’ ἑκτήξω πυρί.
ναυπηγίαν δ’ ὡσεί τις ἁρμόζων ἀνὴρ 460

 

433 λελημμένος] fort. κολλώμενος 436 ἀνάλαβ’ οὐ corr. apogr. Paris.‚
ἀναλαβοῦ LP 439 fort. τῶν φίλων 440 οὐκ (ου ex ε corr.) L Ι
καταφυγεῖν apogr. Paris. 1 οὐκ ἔχοντα καταφυγήν Hermann 441 δή νυν]
Matthiae, δὴ νῦν LP 442 πανούγου P, fort. κακούργου 443 ἥδιον
Lp, ἥδιο Ρ 445 forfi. ἐπίκωμος (cfr. 508) Ι ἕρπει Ρ 447 δρυμοῖσι]
Tyrwhitt‚ ῥὐθμοῖσι LP 448 κάτα] corr. apogr. Paris„ κάτω LP
449 ἡ προθυμία Musgrave 450 πῶς] forb. τί Ι δαί] δή Nauck 451 no-
tam personae om. P, add. p 453 βίοτον (ίο ex ιὀν corr.) L 454 ὑπ-
νώσσῃ] Hermann, ὑπνώσῃ LP 455 ἀκρέμων LP Ι δόμοις σι’ P
456 ἀποξύνας L, ἐξαποξύνας ἶΡ, inde φασγάνῳ ’γὼ τῷδ’ ἀποξύνας
Murray 458 sq. βαλῶ . . . ὄμμα τ’] Pierson, βαλὼν . . . ὄμματ’ LP

