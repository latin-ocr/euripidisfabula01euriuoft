AAKw-”rm 31

μάτην ἄρ’ οἱ γέροντες εὔχονται θανεῖν,
γῆρας ψέγοντες καὶ μακρὸν χρόνον βίου· 070
ἢν δ’ ἐγγὺς ἔλθῃ θάνατος, οὐδεὶς βούλεται
θνῄσκειν, τὸ γῆρας δ’ οὐκέτ’ ἔστ’ αὐτοῖς βαρύ.

XO. παύσασθ” ἅλις γὰρ ἡ παροῦσα συμφορά,
[ὦ παῖ] πατρὸς δὲ μὴ παροξύνῃς φρένα.

ΦΕ. ὦ παῖ, τίν’ αὐχεῖς, πότερα Λυδὸν ἢ Φρύγα 675
κακοῖς ἐλαύνειν ἀργυρώνητον σέθεν;
οὐκ οἶσθα Θεσσαλόν με κάπὸ Θεσσαλοῦ
πατρὸς γεγῶτα γνησίως ἐλεύθερον;
ἄγαν ὑβρίζεις, καὶ νεανίας λόγους
ῥίπτων ἐς ἡμᾶς οὐ βαλὼν οὕτως ἄπει. 680
ἐγὼ δέ σ’ οἴκων δεσπότην ἐγεινάμην
κᾶθρεψ’, ὀφείλω δ’ οὐχ ὑπερθνῄσκειν σέθεν·
οὐ γὰρ πατρῷον τόνδ’ ἐδεξάμην νόμον,
παίδων προθνῄσκειν πατέρας, οὐδ’ (Ελληνικόν.
σαυτῷ γὰρ εἴτε δυστυχὴς εἴτ’ εὐτυχὴς 685
ἔφυς· ἃ δ’ ἡμῶν χρῆν σε τυγχάνειν, ἔχεις.
πολλῶν μὲν ἄρχει-ς, πολυπλέθρους δέ σοι γύας
λείψω· πατρὸς γὰρ ταῦτ’ ἐδεξάμην πάρα.
τί δῆτά 6’ ἠδίκηκας τοῦ σ’ ἀποστερῶ;
μὴ θνῇσχ’ ὑπὲρ τοῦδ’ ἀνδρός, οὐδ’ ἐγὼ πρὸ σοῦ. 690
χαίρεις ὁρῶν φῶς· πατέρα δ’ οὐ χαίρειν δοκεῖς;
ἧ μὴν πολύν γε τὸν κάτω λογίζομαι
χρόνον, τὸ δὲ ζῆν μικρόν, ἀλλ’ ὅμως γλυκύ.
σὺ γοῦν ἀναιδῶς διεμάχου τὸ μὴ θανεῖνξ
καὶ ζῇς παρελθὼν τὴν πεπρωμένην τύχην, 695
ταύτην κατακτάς· εἶτ’ ἐμὴν ἀψυχίαν
λέγεις, γυναικός, ὦ κάκισθ’, ἡσσημένος,

 

669-72 affert Stobaeus fl. 119, 1, subditicios arbitratur Hartung

671 ἔλκθοι Β 672 θνῄσκειν] θανεῖν α 673 sq. παύσασθ’...
ὦ παῖ] ’Άδμηθ’ . . . παῦσαι Mekler, fort. ἄναξ . . . παῦσαι 674 ὦ παῖ
e v. sequensse hue rem-actum esse monuit Elmsley ὦναξ Monk ἅναξ
Kaiser ι φρένα S] φρένας ν 675 cfr. Aristoph. Av. 1244 678 cfr.
Aristoph. Nub. 1414 679 ἄγαν μ’ L 680 οὐ βαλὼν] οὐχ ἁπλῶς
Blaydes Ι ἀπεῖ Β 682 ὀφείλω δ’ Βα] ὀφείλων δ 686 χρήν Β

687 γύας L] γύιας Β γυίοις r 688 ταῦτ’ Purgold] ταῦτ’ libri
689 ἠδίκησα S 690 θνῆσχ’ S] θνῆσκ’ r 691 cfr. Aristoph.
Thesm. 194, Nub. 1415 692 ἧ Sa2] ἢ r 693 σμικρόν αΡ 694 σὺ
γοῦν BL] σύ γ’ οὖν r 697 λέγεις] ψέγεις editio Hervagiana altera

3*

