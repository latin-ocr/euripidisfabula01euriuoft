ΕΑΕΝΗ 51

ΘΕΟΚ. ἄξια τάδ’ ἔσται Πελοπιδῶν ἃ δώσομεν.

ΜΕ. καὶ τᾶλλ’ ὅσα χθὼν καλὰ φέρει βλαστήματα. 1265
ΘΕΟΚ. πῶς οὖν; ἐς οἶδμα τίνι τρόπῳ καθίετε;

ΜΕ. ναῦν δεῖ παρεῖναι κάρετμῶν ἐπιστάτας.

ΘΕΟΚ. πόσον δ’ ἀπείργεις μῆκος ἐκ γαίας δόρυ;

ΜΕ. ὥστ’ ἐξορᾶσθαι ῥόθια χερσόθεν μόλις.

ΘΕΟΚ. καὶ δὴ τόδ’ Ἑλλὰς νόμιμον ἐκ τίνος σέβεις 1271»
ME. ὡς μὴ πάλιν γῇ λύματ’ ἐκβάλῃ κλύδων.

ΘΕΟΚ. Φοίνισσα κώπη ταχύπορος γενήσεται.

ΜΕ. καλῶς ἂν εἴη Μενέλεῴ τε πρὸς χάριν.

ΘΕΟΚ. οὔκουν σὺ χωρὶς τῆσδε δρῶν ἀρκεῖς τάδε;

ME. μητρὸς τόδ’ ἔργον ἢ γυναικὸς ἢ τέκνων. 1275
ΘΕΟΚ. ταύτης ὁ μόχθος, ὡς λε’γεις, θάπτειν πόσιν.

ΜΕ. ἐν εὐσεβεῖ γοῦν νόμιμα μὴ κλέπτειν νεκρῶν.

ΘΕΟΚ. ἴτω· πρὸς ἡμῶν ἄλοχον εὐσεβῆ τρέφειν.
ἐλθὼν δ’ ἐς οἴκους ἐξελοῦ κόσμον νεκρῷ·
καὶ σ’ οὐ κεναῖσι χερσὶ γῆς ἀποστελῶ, 1280
δράσαντα τῇδε πρὸς χάριν· φήμας δέ μοι
ἐσθλὰς ἐνεγκών γ’ ἀντὶ τῆς ἀχλαινίας
ἐσθῆτα λήψῃ σῖτά θ’, ὥστε σ’ ἐς πάτραν
ἐλθεῖν, ἐπεὶ νῦν γ’ ἀθλίως ἔχονθ’ ὁρῶ.
σὺ δ’, ὦ τάλαινα, μὴ ’πὶ τοῖς ἀνηνύτοις 1285
τρύχου σεαυτήν· Μενέλεως δ’ ἔχει πότμον,
κούκ ἂν δύναιτο ζῆν ὁ κατθανὼν πόσις.
ΜΕ. σὸν ἔργον, ὦ νεᾶνι· τὸν παρόντα μὲν
στέργειν πόσιν χρή, τὸν δὲ μηκέτ’ ὄντ’ ἐᾶν·
ἄριστα γάρ σοι ταῦτα πρὸς τὸ τυγχάνον. 1290

 

1267 ναῦν] Οειιιτθϊ, νῦν LG Ι δεῖ L, δὴ G Ι καὶ ἐρετμῶν L, καὶ
’ρετμῶν IG 1268 πόσον (o non perspicuum ita ut ι legi possit) L,
πόσιν G, πόσον y Ι ἀπείργεις] scripsi, ἀπείργει LG 1270 καὶ] scripsi,
τί LG 1271 γῇ λύματ’] κτερίσματ’ Rauchenstein‚ fort. e'vccyt'ogtcc‘c'{
ἐκβάλλῃ apogr. Paris. 1272 ταχυπόρος LG 1273 τε] Reiske‚ γε
LG 1276 μόχος G, μόχθος 9 1278 ἴτω] in marg. ἤτω γράφεται·
ἤτω ὴ δόξα κυρίου εἰς τοὺς αἰῶνας L 1279 ἐξελοῦ] Badham‚ ἐξελῶ
LG 1281 δ’ ἐμοί LG 1282 γ’ (ita scr. ut οὐ legi possit) L,
οὐγ G, γ’ delet Hermann 1 τῆς] τῆσδ’ Hartung 1283 θ’] τ’ LG

1255 τοῖσδ’ ἀνηνύτως Kirchhoff 1286 τρύχου σεαυτήν] Scaliger
(τρύχου σὺ σαυτήν Aldina), τρύχουσα σαυτήν LG 1287 πόσις] fort.
νεκρός 1289 πόσιν χρή] ξύνευνον Hartung 1290 ἄριστα] fort.
ἀρωγὰ

4*

