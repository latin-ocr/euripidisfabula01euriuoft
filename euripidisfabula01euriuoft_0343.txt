ΙΩΝ ‘27

ΞΟΤ. ὦ τέκνον, ἐς μὲν σὴν ἀνεύρεσιν θεὸς
ὀρθῶς ἔκρανε, καὶ συνῆψ’ ἐμοί τε σέ, 570
σύ τ’ αὖ τὰ φίλταθ’ ηὗρες οὐκ εἰδὼς πάρος.
ὃ δ’ ᾖξας ὀρθῶς, τοῦτο κᾶμ’ ἔχει πόθος,
ὅπως σύ τ’, ὦ παῖ, μητέρ’ εὑρήσεις σέθεν,
ἐγώ θ’ ὁποίας μοι γυναικὸς ἐξέφυς.
χρόνῳ δὲ δόντες ταῦτ’ ἴσως εὕροιμεν ἄν. 575
ἀλλ’ ἐκλιπὼν θεοῦ δάπεδ’ ἀλητείαν τε σὴν
ἐς τὰς Ἀθήνας στεῖχε κοινόφρων πατρί,
οὗ σ’ ὄλβιον μὲν σκῆπτρον ἀναμένει πατρός,
πολὺς δὲ πλοῦτος· οὐδὲ θάτερον νοσῶν
δυοῖν κεκλήσῃ δυσγενὴς πένης θ’ ἅμα, 580
ἀλλ’ εὐγενής τε καὶ πολυκτήμων βίου.
σιγᾷς; τί πρὸς γῆν ὄμμα σὸν βαλὼν ἔχεις
ές φροντίδας τ’ ἀπῆλθες, ἐκ δὲ χαρμονῆς
πάλιν μεταστὰς δεῖμα προσβάλλεις πατρι’;
ΙΩΝ. οὐ ταύτὸν εἶδος φαίνεται τῶν πραγμάτων 585
πρόσωθεν ὄντων ἐγγύθεν θ’ ὁρωμένων.
ἐγὼ δὲ τὴν μὲν συμφορὰν ἀσπάζομαι,
πατέρα σ’ ἀνευρών· ὧν δὲ γιγνώσκω πέρι
ἄκουσον. εἷναί φασι τὰς αὐτόχθονας
κλεινὰς Ἀθήνας οὐκ ἐπείσακτον γένος, 590
ἵν’ ἐσπεσοῦμαι δύο νόσω κεκτημένος,
πατρός τ’ ἐπακτοῦ καύτὸς ὢν νοθαγενής.
καὶ τοῦτ’ ἔχων τοῦνειδος, ἀσθενὴς μὲν ὤν,
μηδὲν καὶ οὐδένων κεκλήσομαι·
ἢν δ’ ἐς τὸ πρῶτον πόλεος ὁρμηθεὶς ζυγὸν 595
ζητῶ τις εἶναι, τῶν μὲν ἀδυνάτων ὕπο
μισησόμεσθα· λυπρὰ γὰρ τὰ κρείσσονα·

569 ἀνύρεσιν P, ἀναίρεσιν p 571 εὗρες LP 572 ὃ δ’ ᾖξας
ὀρθῶς] οἶ δ’ ᾖξας [ὀρθῶς] Herwerden‚ fort. οἶ δ’ ᾖξ’ ἔρως σοι
575 fort. τοῦτ’ ἴσως ἄνοιμεν ἄν 576 δάπεδα λατρείαν Pierson 577 στεῖχε
L, ἦλθε Ρ 579 κούκέθ’ ἑκάτερον νοσῶν Kuiper 583 τ’] Dindorf,
δ’ LP 585 οὐ ταύτὸν εἶδος] Scaliger, οὐ ταῦτ’ (superscr. τὸ αὐτὸ)
ὄνειδος L, οὐ ταῦτ’ ὄνειδος P 588 ὧν δὲ γιγνώσκω, πάτερ Badham,
fort. ὧν δὲ δυσθυμῶ πέρι 589 τὰς] σὰς Hermann 1 παλαίχθονας
Schoemann 593 ἕχον Ρ 594 ἀστοῖς (vel ἐκεῖ) τὸ μηδὲν κούδένων
Hermann, fort. τὸ μηδὲν ἀστοῖς κούδένων (οὐδένων Scaliger, οὐδὲν ὢν
LP) 595 πόλεως LP

