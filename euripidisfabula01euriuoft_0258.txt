1 8 ΕΥΡΙΠΙΔΟΥ

ἐς εὐτυχοῦντας ἦγεν εὐτυχῶν δόμους.
ἴσως δ’ ἂν ἔλθοι· Λοξίου γὰρ ἔμπεδοι
χρησμοί, βροτῶν δὲ μαντικὴν χαίρειν ἐῶ. 4οο

XO. νῦν ἢ πάροιθεν μᾶλλον, Ἠλέκτρα, χαρᾷ
θερμαινόμεσθα καρδίαν· ι”σως γὰρ ι’)ὶν
μόλις προβαι’νουσ’ ἡ τύχη σταίη καλῶς.
HA. ὦ τλῆμον, εἰδὼς δωμάτων χρείαν σέθεν
τί τούσδ’ ἐδέξω μείζονας σαυτοῦ ξένους; 405
AY. τί δ’; εἴπερ εἰσὶν ὡς δοκοῦσιν εὐγενεῖς,
οὐκ έν τε μικροῖς ἔν τε μὴ στέρξουσ’ ὁμῶς;
HA. ἐπεί νυν ἐξήμαρτες ἐν σμικροῖσιν ὥν,
ἔλθ’ ὡς παλαιὸν τροφὸν ἐμοῦ φίλον πατρός,
ὃς ἀμφὶ ποταμὸν Τάναον Ἀργείας ὅρους 410
τέμνοντα γαίας Σπαρτιάτιδός τε γῆς
ποίμναις ὁμαρτεῖ πόλεος ἐκβεβλημένος·
κέλευε δ’ αὐτὸν ἐς δόμους ἀφιγμένων
ἐλθεῖν ξένων τ’ ἐς δαῖτα πορσῦναί τινα.
ἡσθήσεταί τοι καὶ προσεύξεται θεοῖς, 415
ζῶντ’ εἰσακούσας παῖδ’ ὃν ἐκσῴζει ποτέ.
οὐ γὰρ πατρῴων ἐκ δόμων μητρὸς πάρα
λάβοιμεν ἄν τι· πικρὰ δ’ ἀγγείλαιμεν ἄν,
εἰ ζῶντ’ Ὀρέστην ἡ τάλαιν’ αἴσθοιτ’ ἔτι.
AY. ἀλλ’, εἰ δοκεῖ σοι, τούσδ’ ἀπαγγελῶ λόγους 420
γέροντι· χώρει δ’ ές δόμους ὅσον τάχος
καὶ τᾶνδον ἐξάρτυε. πολλά τοι γυνὴ
χρῄζουσ’ ἂν εὕροι δαιτὶ προσφορήματα.
ἔστιν δὲ δὴ τοσαῦτά γ’ ἐν δόμοις ἔτι,
ὥσθ’ ἔν γ’ ἐπ’ ἦμαρ τούσδε πληρῶσαι βορᾶς. 425
έν τοῖς τοιούτοις δ’ ἡνίκ’ ἂν γνώμη πέσῃ,

 

407 ott-‘gova' LG, in Victorii exempl. Monac. alia manus (non

Victorii) in marg. adscr. γρ. στέρξουσ’ Ι ὁμῶς L, ὅμως G 409 ἐμοῦ
φίλον] Camper, ἐμὸν φίλου LG, ἐμοῦ φίλου Vieborius 410 Τάναον]
L. Dindorf, ταναὸν LG 41⁴2 πόλεος] Musgrave, πόλεως LG

413 αὐτὸν] Scaliger, αὐτὸν τόνδ’ LG! ἀφιγμένων] Camper, ἀφιγμένον
LG 414 πορσῦναι L, woooi‘voct ZG l fort. ξένων ἐς δαῖτα πορσύνοντά τι
415 sq. ante 413 transponit A. Schmidt 416 παῖδα L, παῖδ’ lG
424 Electrae nota praefixa in LG Ι ἔστι L, ἔστιν Ζ 426 γνώμη
πέσῃ] Schaefer, γνώμη πέσοι LG, γνώμης πέσω Stob. flor. 91, G, γνώμῃ
πέσω Seidler

