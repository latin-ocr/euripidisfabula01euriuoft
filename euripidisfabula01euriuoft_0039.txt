MHAEIA 25

ΙΑΣΩΝ.

ὀὐ νῦν κατεῖδον πρῶτον ἀλλὰ πολλάκις
τραχεῖαν ὀργὴν ὡς ἀμήχανον κακόν.
σοὶ γὰρ παρὸν γῆν τήνδε καὶ δόμους ἔχειν
κούφως φερούσῃ κρεισσόνων βουλεύματα,
λόγων ματαίων εἵνεκ’ ἐκπεσῇ χθονός. 450
κάμοὶ μὲν οὐδὲν πρᾶγμα· μὴ παύσῃ ποτὲ
λέγουσ’ Ἰάσων ὡς κάκιστός ἐστ’ ἀνήρ·
ἃ δ’ ἐς τυράννους ε’στί σοι λελεγμένα,
πᾶν κέρδος ἡγοῦ ζημιουμένη φυγῇ.
κάγὼ μὲν αἰεὶ βασιλέων θυμουμένων 455
ὀργὰς ἀφῄρουν καί σ’ ἐβουλόμην μένειν·
σὺ δ’ οὐκ ἀνιέις μωρίας, λέγουσ’ ἀεὶ
κακῶς τυράννους· τοιγὰρ ἐκπεσῇ χθονός.
ὅμως δὲ κάκ τῶνδ’ οὐκ ἀπειρηκὼς φίλοις
ἥκω, τὸ σὸν δὲ προσκοπούμενος, γύναι, 460
ὡς μήτ’ ἀχρήμων σὺν τέκνοισιν έκπέσῃς
μήτ’ ἐνδεής του· πόλλ’ ἐφέλκεται φυγὴ
κακὰ ξὺν αὑτῇ. καὶ γὰρ εἰ σύ με στυγεῖς,
οὐκ ἂν δυναίμην σοὶ κακῶς φρονεῖν ποτε.
ΜΗ. ὦ παγκάκιστε, τοῦτο γὰρ σ’ εἰπεῖν ἔχω, 465
γλώσσῃ μέγιστον εἰς ἀνανδρίαν κακόν·
ἦλθες πρὸς ἡμᾶς, ἦλθες ἔχθιστος γεγὼς
[θεοῖς τε κάμοὶ παντί τ’ ἀνθρώπων γένει];
οὔτοι θράσος τόδ’ ἐστὶν οὐδ’ εὐτολμία,
φίλους κακῶς δρῶντ’ εἶτ’ ἐναντίον βλέπειν, 470
ἀλλ’ ἡ μεγίστη τῶν ἐν ἀνθρώποις νόσων

448 γῆν τήνδε] τήνδε γῆν Ε 450 εἵνεκ’] οὕνεκ’ libri Ι ἐκπεσῇ]
ἐκπεσεῖ S ἐκπεσῇ l ἐκπεσεῖν Ε 452 Ἰάσον’ Elmsley 453 ἔσται Β
corr. B² 454 φυγήν Ε 455 αἰεὶ L] ἀεὶ r 457 ἀνίης L εις
sup. ης scr. L¹ in textu η in ει, superscriptum ει in η mut. l ἀνιεῖς
Brunck 460 τὸ σὸν δὲ L τὸ σόν δε Βα] τοσόνδε Ε τὸ σόν γε Ρ
462 φυγῆ Β corr. b 463 αὑτῇ Cb] αὑτὴ L αὐτῇ r 466 ἀνανδρίαν]
ἀναίδειαν W'ytbenbach 468 quem hoc loco legebat etiam auctor
Christ. pat. 287, e v. 1324 huc retractum esse vidit Brunck 469 οὔτι S
cum Herodiano περὶ ἀκυρολ. in Boissonadi anecd. ΙΙΙ p. 268 ταῦτ’ οὔτι
θάρσους ἐστὶν Christ. pat. 292 1 θράσος Β θάρσος b θράσος rursus man.
rec. 470 δρῶντ’ εἶτ’ scripsi] δράσαντ’ libri Ι βλέπειν, Ε 471 με·
γίστη] καλλίστη Ε

