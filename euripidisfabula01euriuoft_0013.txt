PRAEFATIO EDITIONIS SECUNDAE. IX

lectiones libri P 1185 ἐπεστρετεύετο, 1262 ὦ omissum, 1267
ἀμείρεται. Atque ut paucis colligam, quae eis quae singulis
fabulis praemonui et commentationibus actorum academiae
Monacensis (xSitzungsberichte der philos-philol. und der histor.
Classe 1895 sqq.) exposita sunt, liber P cx codice L derivatus
in fabulis quas altera codicum familia habet et in Bacchis
ex altera familia nunc deperditis correctiones et supplementa
accepit et nisi in Bacchis nullam· propriam ad recensendas
fabulas habet vim nisi quod prima manus libri L eis locis
quos manus correctrices mutaverunt saepe ex libro P certius
cognosci potest. Itaque S mihi non est „codex archetypus
deperditus“ sed nihil nisi consensus librorum LP.

Quae testimonia ad recensionem nihil valent ut inutilia
et prope molesta omisi.

Addidi sub textu eas quae alicuius pretii esse videbantur
coniecturas hominum doctorum atque appendicem coniecturas
minus probabiles continentem.

Eorum locorum quos ipse emendatione sanare conatus
sum permultos in illis quas supra commemoravi commen-
tationibus tractavi rationibus emendandi ex universa librorum
manu scriptorum condicione ,et librariorum consuetudine
repetitis,

Restat ut Hieronymo Vitelli qui summa liberalitate et
comitate multos complurium fabularum locos a me rogatus
inspexit etiam hic maximas gratias agam.

Monachii 1899. Ν. W.

