EAENH 27

ΑΓΓ. λέγω πόνους σε μυρίους τλῆναι μάτην.
ΜΕ. παλαιὰ θρηνεῖς πήματ’· ἀγγέλλεις δὲ τίς
ΑΓΓ. βέβηκεν ἄλοχος σὴ πρὸς αἰθέρος πτυχὰς 605
ἀρθεῖσ’ ἄφαντος· οὐρανῷ δὲ κρύπτεται
λιποῦσ’ ἔρημον ἄντρον οὗ σφ’ ἐσῴζομεν,
τοσόνδε λέξασ’· ὦ ταλαίπωροι Φρύγες
τάλανές τ’ Ἀχαιοί,- δι’ ἔμ’ ἐπὶ Σκαμανδρίοις
ἀκταῖσιν ”Ηρας μηχαναῖς ἐθνῄσκετε, ³ 61⁰
δοκοῦντες Ἑλένην οὐκ ἔχοντ’ ἔχειν Πάριν.
ἐγὼ δ’, ἐπειδὴ χρόνον ἔμειν’ ὅσον με χρῆν,
τὸ μόρσιμον σώσασα, πατέρ’ ἐς οὐρανὸν
ἄπειμι· φήμας δ’ ἡ τάλαινα Τυνδαρὶς
ἄλλως κακὰς ἤκουσεν οὐδὲν αἰτία. 615
ὦ χαῖρε, Λήδας θύγατερ, ἐνθάδ’ ἧσθ’ ἄρα,
ἐγὼ δέ σ’ ἄστρων ὡς βεβηκυῖαν μυχοὺς
ἤγγελλον εἰδὼς οὐδὲν ὡς ὑπόπτερον
δέμας φοροίης. οὐκ ἐῶ σε κερτομεῖν
ἡμᾶς τόδ’ αὖθις, ὡς ἄδην ἐν Ἰλίῳ 620
πόνους παρεῖχες σῷ πόσει καὶ συμμάχοις.
ME. τοῦτ’ ἔστ’ ἐκεῖνο· ξυμβεβᾶσιν οἱ λόγοι
οἱ τῆσδ’ ἀληθεῖς. ὦ ποθεινὸς ἡμέρα,
ἥ σ’ εἰς ἐμὰς ἔδωκεν ὠλένας λαβεῖν.

ΕΛ. ὦ φίλτατ’ ἀνδρῶν Μενέλεως, ὁ μὲν χρόνος 625
παλαιός, ἡ δὲ τέρψις ἀρτίως πάρα.
ἔλαβον ἀσμένα πόσιν ε’μόν, φίλαι,
περί τ’ ἐπέτασα χέρα
φίλιον ἐν μακρᾷ φλογὶ φαεσφόρῳ.

 

605 πτύχας LG 607 λιποῦσ’ ἔρημον] Cobet, λιποῦσα σεμνὸν LG,
λιποῦσ’ ἐρεμνὸν Schneidewin 608 ταλαίποροι G, ταλαίπωροι {J
600 τάλανες] Hermann, πάντες LG 610 ἀκταῖσιν] fort. ὄχθαισιν (vel
ῥοαῖσιν) 612 μ’ ἐχρῆν LG- 613 οὐρανὸν] fort. αἰθέρα. Cfr. 584
et Phil. quis rer. div. sit haer. c. 37 (Ι 513 Mang.) τὸ δὲ νοερὸν καὶ
οὐράνιον τῆς ψυχῆς γένος πρὸς αἰθέρα . . ὡς πρὸς πατέρα ἀφίξεται

615 fort. ἤκουεν 617 βεβηκυῖαν Cr* et mut. in βεβηκυίης L
620 ἄδην LG, δαψιλῶς superscr. l, μάτην Milton 621 σῷ] Milton,
ᾦ LG 623 τοῖς τῆσδ’ ἀληθῶς Herwerden‚ fort. οὶ τοῦδε καὶ τῆσδ’

624 ἥ σ’] Canter, ὡς LG 625 χρόνος] πόνος Mmgrave, πόθος
Holzner 628 περί τ’ ἐπέτασα] Hermann, περιπετάσασα LG ῐ χέρα] α
super ras. scriptum in L (fort. ας erasum)

