MHAEIA 29

καινῆς δὲ νύμφης ἱμέρῳ πεπληγμένος,
οὐδ’ εἰς ἅμιλλαν πολύτεκνον σπουδὴν ἔχων·
ἅλις γὰρ οἱ γεγῶτες οὐδὲ μέμφομαι·
ἀλλ’ ὡς τὸ μὲν μέγιστον οἰκοῖμεν καλῶς
καὶ μὴ σπανιζοίμεσθα, γιγνώσκων ὅτι 560
πένητα φεύγει πᾶς τις ἐκποδὼν φίλος,
παῖδας δὲ θρε’ψαιμ’ ἀξίως δόμων ἐμῶν
σπείρας τ’ ἀδελφοὺς τοῖσιν ἐκ σέθεν τέκνοις
ἐς ταύτὸ θείην καὶ ξυναρτήσας γένος
εὐδαιμονοίην. σοί τε γὰρ παίδων τί δεῖ; 565
ἐμοί τε λύει τοῖσι μέλλουσιν τέκνοις
τὰ ζῶντ’ ὀνῆσαι. μῶν βεβούλευμαι κακῶς;
οὐδ’ ἂν σὺ φαίης, εἴ σε μὴ κνίζοι λέχος.
ἀλλ’ ἐς τοσοῦτον ἤκεθ’ ὥστ’ ὀρθουμένης
εὐνῆς γυναῖκες πάντ’ ἔχειν νομίζετε, 570
ἢν δ’ αὖ γένηται ξυμφοροέ τις ἐς λε’χος,
τὰ λῷστα καὶ κάλλιστα πολεμιώτατα
τίθεσθε. χρῆν γὰρ ἄλλοθέν ποθεν βροτοὺς
παῖδας τεκνοῦσθαι, θῆλυ δ’ οὐκ εἶναι γένος·
χοῦτως ἂν οὐκ ἦν οὐδὲν ἀνθρώποις κακόν. 575
XO. Ἰᾶσον, εὖ μὲν τούσδ’ ἐκόσμησας λόγους’
ὅμως δ’ ἔμοιγε, κεί παρὰ γνώμην ε’ρῶ,
δοκεῖς προδοὺς σὴν ἄλοχον οὐ δίκαια δρᾶν.
ΜΗ. ἦ πολλὰ πολλοῖς εἰμι διάφορος βροτῶν.
ἐμοὶ γὰρ ὅστις ἄδικος ὢν σοφὸς λέγειν 580
πέφυκε, πλείστην ζημίαν ὀφλισκάνει·
γλώσσῃ γὰρ αὐχῶν τᾶδικ’ εὖ περιστελεῖν,
τολμᾷ πανουργεῖν· ἔστι δ’ οὐκ ἄγαν σοφός.
ὡς καὶ σὺ μή νυν εἰς ἔμ’ εὐσχήμων γένῃ

560 σπανιζόμεσθα Β σπανιζοίμεθα S Ι γιγνώσκων Ε bs] γινώσκων r
561 φεύγη Β Ι φίλων Elmsley 562 δὲ] τε S 564 συναρτήσας S

Ι versum delei: Nauck 565 εὐδαιμονοῖμεν Elmsley 566 μέλλουσιν
Εἰ] μέλλουσι r 567 τὰ σ’ ὄντ’ Κνίόελῑι 568 σε] σοι Ε Ι κνίζει S
569—571 in textu omissos in marg. add. B¹ 571 δ’ αὖ] δὲ Ε

δ* Ρ δ’ αὖ Ρι Ι γένοιται mut. in γένηται L Ι συμφορά S 573 χρῆν S
(ἐχρῆν b·)] χρὴν τι χρὴ ‘r Ι γὰρ] ἄρ’ Porsonus Ι ἄλλοθεν πόθεν L
574 τεκνοῦσθαι] πεπᾶσθαι Nauck 575 χοῦτως] οὕτως δ’ S
576 μῗμ* L μὲν z 577 ἐρῶ] λέγω S 579 ἢ Ε 582 τᾶδικα δ’
εὖ Ε 584 σὺ· μὴ L Ι νυν Elmsley] νῦν libri Ι εὐσχήμων Β

