«313 m‘r'n 11301‘ ΕΛ κ’,ΝΠ

θεὸς κεκλήσῃ καὶ Διοσκόρων μέτα
σπονδῶν μεθέξεις ξένιά τ’ ἀνθρώπων πάρα
ἕξεις μεθ’ ἡμῶν· Ζεὺς γὰρ ὧδε βούλεται.
οὗ δ’ ὥρισέν σε πρῶτα Μαιάδος τόκος 1670
Σπάρτης ἀπάρας τῶν κατ’ οὐρανὸν δόμων
κλέψας δέμας σόν, μὴ Πάρις γήμειέ σε,
φρουρὸν παρ’ Ἀκτὴν τεταμένην νῆσον λέγω,
Ἑλένη τὸ λοιπὸν ἐν βροτοῖς κεκλήσεται,
ἐπεὶ κλοπὰς σὰς ἐκ δόμων ἐδέξατο. 1675
καὶ τῷ πλανήτῃ Μενέλεῳ θεῶν πάρα
μακάρων κατοικεῖν νῆσόν ἐστι μόρσιμον·
τοὺς εὐγενεῖς γὰρ οὐ στυγοῦσι δαίμονες,
τῶν δ’ ἀναριθμήτων μᾶλλόν εἰσιν οἶ πόνοι.

ΘΕΟΚ. ὦ παῖδε Λήδας καὶ Διός, τὰ μὲν πάρος 1680
νείκη μεθήσω σφῶν κασιγνήτης πέρι·
ε’γὼ δ’ ἀδελφὴν οὐκέτ’ ἂν κτάνοιμ’ ἐμήν.
κείνη δ’ ἴτω πρὸς οἷκον, εί θεοῖς δοκεῖ.
ἰστον δ’ ἀρίστης σωφρονεστάτης θ’ ἅμα
γεγῶτ’ ἀδελφῆς ὁμογενοῦς ἀφ’ αἵματος. 1685
καὶ χαίρεθ’ (Ελένης εἵνεκ’ εὐγενεστάτης
γνώμης, ὃ πολλαῖς έν γυναιξὶν οὐκ ἔνι.

ΧΟ. πολλαὶ μορφαὶ τῶν δαιμονίων,
πολλὰ δ’ ἀέλπτως κραίνουσι θεοί·
καὶ τὰ δοκηθέντ’ οὐκ ἐτελέσθη, 1690
τῶν δ’ ἀδοκήτων πόρον ηὗρε θεός.
τοιόνδ’ ἀπέβη τόδε πρᾶγμα.

1667 sq. καὶ . . μεθέξεις delet F. Gn. Schmidt 1670 σε apogr.
Paris, σοι LG 1 οὗ δ’ ᾤκισέν σε F. Gn. Schmidt 1670 sq. fort. οὗ
δ’ ἱδρύει σε τῶν δι’ αἰθέρος δρόμων (δρόμων Paley) Σπάρτης ἀπάρας
πρῶτα ,Μαιάδος τόκος 1671 τῶν supersor. ὸν L, τὸν G Ι τῶν κατ’
(malim παρ’) Εὐρώταν Reiske 1672 suspectus (1671 sq. delebat olim
Dindorf, cfr. 1675) 1673 φρουρὸν] Hermann, φρουροῦ LG 1 τεταμένην]
Reiske, τεταγμένη LG l μνῆσον eb in marg. γράφεται νῆσον L, μνῆσον
G, μνῆσοι {l 1675 σὰς om. LG, add. 7, κλοπαίαν ‹5' Herwerden
1679 delet Hartung, 1678. 1679 Schenkl 1681 fort. σφῶν κασιγνήτῃ
χάριν 1685 ἀδελφοῦ ut vid. G, ἀδελφῆς (s Ι ὁμογενοῦς] Canter, μονο-
γενοῦς LG 1686 καὶ om. G, add. {J Ι οὕνεκ’ LG 1687 fort. γνώμην

1691 εὗρεν G, εὗρε 9. Subscr. εὐριπίδου εἷλένη cum rasura quattuor
vel quinque literarum ante εὐριπίδου (τέλος erasum videtur) in L, τέλος
εὐριπίδου ἑλένης in G

