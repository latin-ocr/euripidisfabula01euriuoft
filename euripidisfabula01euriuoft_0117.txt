AAKHZTOE 19

ἀλλ’ ἔστ’ ἂν αἰὼν οὑμὸς ἀντέχῃ, γύναι,

στυγῶν μὲν ἥ μ’ ἔτικτεν, ἐχθαίρων δ’ ἐμὸν

πατέρα λόγῳ γὰρ ἦσαν ου’κ ἔργῳ φίλοι.

σὺ δ’ ἀντιδοῦσά τῆς ἐμῆς τὰ φίλτατα 340
ψυχῆς ἔσωσας. ἆρά μοι στένειν πάρα

τοιᾶσδ’ ἁμαρτάνοντι συζύγου σέθεν;

παύσω δὲ κώμους συμποτῶν θ’ ὁμιλίας

στεφάνους τε μοῦσάν θ’, ἣ κατεῖχ’ ἐμοὺς δόμους.

οὐ γάρ ποτ’ οὔτ’ ἂν βαρβίτου θίγοιμ’ ἔτι 345
οὔτ’ ἂν φρέν’ ἐξάραιμι πρὸς Λίβυν λακεῖν ’
αὐλόν· σὺ γάρ μου τέρψιν ἐξείλου βίου.

σοφῇ δὲ χειρὶ τεκτόνων δέμας τὸ σὸν

εἰκασθὲν ἐν λέκτροισιν ἑκταθήσεται,

ᾧ προσπεσοῦμαι καὶ περιπτύσσων χέρας 350
ὄνομα καλῶν σὸν τὴν φίλην ἐν ἀγκάλαις

δόξω γυναῖκα καίπερ οὐκ ἔχων ἔχειν,

ψυχρὰν μέν, οἶμαι, τέρψιν, ἀλλ’ ὅμως βάρος

ψυχῆς ἀπαντλοίην ἄν. ἐν δ’ ὀνείρασι

φοιτῶσά μ’ εὐφραίνοις ἄν· ἡδὺ γὰρ φίλους 355
κάν νυκτὶ λεύσσειν χῶντιν’ ἂν παρῇ χρόνον.

εἰ δ’ Ὀρφέως μοι γλῶσσα καὶ μέλος παρῆν,

ὥστ’ ἢ κόρην Δήμητρος ἢ κείνης πόσιν

ὕμνοισι κηλήσαντά σ’ ἐξ ’Ἅιδου λαβεῖν,

κατῆλθον ἄν, καί μ’ οὔθ’ ὁ Πλούτωνος κύων 360
οὔθ’ οὑπὶ κώπῃ ψυχοπομπὸς ἂν Χάρων

ἔσχον, πρὶν ἐς φῶς σὸν καταστῆσαι βίον.

ἀλλ’ οὖν ἐκεῖ γε προσδόκα μ’, ὅταν θάνω,

καὶ δῶμ’ ἑτοίμαζ’ ὡς συνοικήσουσά μοι,

ἐν ταῖσιν αὐταῖς γάρ μ’ ἐπισκήψω κέδροις 365
σοὶ τούσδε θεῖναι πλευρά τ’ ἐκτεῖναι πέλας
πλευροῖσι τοῖς σοῖς· μηδὲ γὰρ θανών ποτε

337 οὑμός Β 341 ψυχη ῆμς 'olim Nauck 344 κατεῖχεν ἐμους Β
346 ἐξάραιμι ³Wakefield] ἐξαίροιμι Βα ἐξάροιμ ι S, cfr. schol. οὐ πεισαιμ’
ἅν. 347 αὐλόν] fort. λωτόν :⁵53 οἶμαι] οἶδα Elmsley 354 ἀπαν-
τλείην B 355 φίλους Β] φίλοις r 356 χωντιν’ Iacobs] ὅντιν’ libri
ὅντιν ἂν παρῇ τρόπον R. Prinz 357sqq. cfr. Phssostrat. vit. Apoll
VIII 7 p. 162 Ι γλῶττα S 358 ὥστ’ nReiske] ὡς τὴν libri 361 Xoi-
ρων] γέρων Cobet 362 ἔσχεν Βθηῒίῃςη εἶχον Nauck Ι βίον] δέμας Nauck

363 ἐκεῖ ,νε scripsi] ἐκεῖσεκ libri ἐκεῖ σὺ R Prmz 367 sq. cfr. Aristoph.
Ach. 893sq.

