HAEKTPA l ἴ)

ἀναίνομαι δὲ Κάστορ’, ᾧ πρὶν ἐς θεοὺς
ἐλθεῖν ἔμ’ ἐμνήστευον, οὖσαν ἐγγενῆ.
μήτηρ δ’ ἐμὴ Φρυγίοισιν ἐν σκυλεύμασιν
θρόνῳ κάθηται, πρὸς δ’ ἕδραισιν Ἀσίδες 315
δμωαὶ στατίζουσ’, ἃς ἔπερσ’ ἐμὸς πατήρ,
Ἰδαῖα φάρη χρυσέαις ἐζευγμέναι
πόρπαισιν. αἷμα δ’ οὐ πατρὸς κατὰ στέγας
μέλαν σέσηπεν, ὃς δ’ ἐκεῖνον ἔκτανεν,
ἐς ταύτὰ βαίνων ἅρματ’ ἐκφοιτᾷ πατρὶ 320
καὶ σκῆπτρ’ ἐν οἷς ’Ἕλλησιν ἐστρατηλάτει
μιαιφόνοισι χερσὶ γαυροῦται λαβών.
Ἀγαμέμνονος δὲ τύμβος ἠτιμασμένος
οὔπω χοάς ποτ’ οὐδὲ κλῶνα μυρσίνης
ἔλαβε, πυρὰ δὲ χέρσος ἀγλαϊσμάτων. 325
μέθῃ δὲ βρεχθεὶς τῆς ἐμῆς μητρὸς πόσις
ὁ κλεινός, ὡς λέγουσιν, ἐνθρῴσκει τάφῳ
πέτροις τε λεύει μνῆμα λάινον πατρὸς
καὶ τοῦτο τολμᾷ τοῦπος εἰς ἡμᾶς λέγειν·
ποῦ παῖς Ὀρέστης; ἆρά σοι τύμβῳ καλῶς 330
παρὼν ἀμύνει; ταῦτ’ ἀπὼν ὑβρίζεται.
ἀλλ’, ὦ ξέν’, ἱκετεύω σ’, ἀπάγγειλον τάδε.
πολλοὶ δ’ ἐπιστέλλουσιν, ἑρμηνεὺς δ’ ἐγώ,
αἱ χεῖρες ἡ γλῶσσ’ ἡ ταλαίπωρός τε φρὴν
κάρα τ’ ἐμὸν ξυρῆκες ὅ τ’ ἐκεῖνον τεκών. 335
αἰσχρὸν γάρ, εἰ πατὴρ μὲν ἐξεῖλεν Φρύγας,
ὃ δ’ ἄνδρ’ ἔν’ εἷς ὢν οὐ δυνήσεται κτανεῖν
νέος πεφυκὼς κάξ ἀμείνονος πατρός.
ΧΟ. καὶ μὴν δέδορκα τόνδε, σὸν λέγω πόσιν,
λήξαντα μόχθου πρὸς δόμους ὡρμημένον. 340

 

313 ἐμὲ μνήστευον LG 314 Φρυγίοισιν] Φρυγῶν μὲν Elmsley
315 ἕδραισιν Ἀσίδες] Hermann (ἕδραις iam Scaliger), ἕδρας ἀσιήτιδες
LG 318 δ’ οὐ] scripsi, δ’ ἔτι L, δέ τι G 324 οὔπω χοάς ποτἸ
Porson‚ οὐπώποτ’ οὐ χοὰς LG 327 κλεινός] καινός Kjrehhoff Ι ἐνθρώσ-
κει LG 1 τάφῳ] fort. πυρᾷ, Cfr. Or. 403 328 λαίου ut vid. G
332 ἀπάγγελον G 333 πολοὶ G, πολλοὶ 9 Ι fort. ἐπιστέλλουσιν ἑρμηνεῖ
λόγῳ. ἑρμηνῒς mut. in ἑρμηνεὺς G 334 γλῶσσα LG Ι 334 sq, delet
Kvieala (335 spurium iudicavit Schenkl) 335 ὅ τ’ ἐκεῖνον τεκών]
ὄμμα τ’ ἐκτακέν Vitelli Ι ἐκείνου Victorius 336 ἐξεῖλε LG 339 λέγω]
λόγῳ Μ. Schmidt 340 ὁρμώμενον Paley

