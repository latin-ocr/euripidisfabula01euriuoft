ΚΤΚΛῼΨ 23

XO. καλὸν ὄμμασιν δεδορκὼς antistr.
καλὸς ἐκπερᾷ μελάθρων.
<φίλος ὢν) φιλεῖ τις ἡμᾶς.
λύχνα δ’ ἀμμένει δαΐα σὸν
χρόα καὶ τέρεινα νύμφα 515
δροσερῶν ἔσωθεν ἄντρων.
στεφάνων δ’ οὐ μία χροιὰ
περὶ σὸν κρᾶτα τάχ’ ἐξομιλήσει.
OA. Κύκλωψ, ἄκουσον· ὡς ἐγὼ τοῦ Βακχίου
τούτου τρίβων εἴμ’, ὃν πιεῖν ἔδωκά σοι. 520
KY. ὁ Βάκχιος δὲ τίς θεὸς νομίζεται;
OA. μέγιστος ἀνθρώποισιν ἐς τέρψιν βίου.
KY. ἐρυγγάνω γοῦν αὐτὸν ἡδέως ἐγώ.
OA. τοιόσδ’ ὁ δαίμων· οὐδένα βλάπτει βροτῶν.
ΚΤ. θεὸς δ’ ἐν ἀσκῷ πῶς γέγηθ’ οἴκους ἔχων; 525
ΟΔ. ὅπου τιθεῖ τις, ἐνθάδ’ ἐστὶν εὐπετής.
ΚΤ. οὐ τοὺς θεοὺς χρὴ σῶμ’ ἔχειν ἐν δέρμασιν.
OA. τί δ’, εἴ σε τέρπει γ’; ἢ τὸ δέρμα σοι πικρόν;
ΚΤ. μισῶ τὸν ἀσκόν· τὸ δὲ ποτὸν φιλῶ τόδε.
OA. μένων νυν αὐτοῦ πῖνε κεύθύμει, Κύκλωψ. 530
ΚΤ. οὐ χρή μ’ ἀδελφοῖς τοῦδε προσδοῦναι ποτοῦ;
OA. ἔχων γὰρ αὐτὸς τιμιώτερος φανῇ.
KY. διδοὺς δὲ τοῖς φίλοισι χρησιμώτερος.
OA. πυγμὰς ὁ κῶμος λοίδορόν τ’ ἔριν φιλεῖ.
KY'. μεθύω μέν, ἔμπας δ’ οὔτις ἂν ψαύσειέ μου. 535
OA. ὦ τᾶν, πεπωκότ’ ἐν δόμοισι χρὴ μένειν.
KY. ἠλίθιος ὅστις μὴ πιὼν κῶμον φιλεῖ.
OA. ὃς δ’ ἂν μεθυσθείς γ’ ἐν δόμοις μείνῃ, σοφός.
KY. τί δρῶμεν, ὦ Σιληνέ; σοὶ μένειν δοκεῖ;

 

511 ὅμμασιΕΡ, ὄμμασιν l 512 καλὸς] Scaliger, uazvaP 513 φίλος
ὢν supplevit Hermann Ι τίς Ρ 514 sq. λίχνοι P Ι ἀμμένει LP (μεν
rescr. lp) Ι fort. ἀμμένει σε δᾴδων 515 καὶ] Fix, χώς LP 517 χροιὰ]
Barnes, χρόα LP 520 τούτου] θεοῦ Hermann Ι πιεῖν corr apogr. Paris„
πιὼν LP 525 οἴκους] Canter, οἴνους LP 526 τνθεῐ τις L, τιθεὶς
Ρ, τνθῇ τις Porson Ι εὐπετής] εὐμενής Kirchhoff 527 οὐ τοὺς] οὔτοι
Hel-werden Ι χρῆν Nauck Ι σῶμ’] δῶμ’ Pierson, cfr. 690 530 νῦν LP,
νυν l 531 χρή] fort. δεῖ 533 fort. δέ τοι 534 πληγὰς ὁ κῶμος
λοίδορόν θ’ υβριν φέρει Athen. II p. 36D 535 μεθύω μέν] Reiske
μεθύωμεν LP 536 τὰν LP Ι χρὴ] fort. δεῖ

