ΙῼΝ 41

ΠΡ. οὐδὲ ξυνῄδει σοί τις ἔκθεσιν τέκνου;
ΚΡ. αἱ ξυμφοραί γε καὶ τὸ λανθάνειν μόνον.
ΠΡ. καὶ πῶς ἐν ἄντρῳ παῖδα σὸν λιπεῖν ε”τλης;
ΚΡ. πῶς; οἰκτρὰ πολλὰ στόματος ἐκβαλοῦσ’ ἔπη.
ΠΡ. φεῦ·
τλήμων σὺ τόλμης, ὁ δὲ θεὸς μᾶλλον σέθεν. 960
KP. εί παῖδά γ’ εἶδες χεῖρας ἐκτείνοντά μοι.
ΠΡ. μαστὸν διώκοντ’ ἢ πρὸς ἀγκάλαις πεσεῖν;
KP. ἐνταῦθ’, ἵν’ οὐκ ὣν ἄδικ’ ἔπασχεν ἐξ ἐμοῦ.
ΠΡ. σοὶ δ’ ὡς τί δόξ’ ἐσῆλθεν ἐκβαλεῖν τέκνον;
ΚΡ. ὡς τὸν θεὸν σώσοντα τόν γ’ αὑτοῦ γόνον. 965
ΠΡ. οἴμοι, δόμων σῶν ὄλβος ὡς χειμάζεται.
ΚΡ. τί κρᾶτα κρύψας, ὦ γε’ρον, δακρυρροεῑς;
ΠΡ. σε καὶ πατέρα σὸν δυστυχοῦντας εἰσορῶν.
KP. τὰ θνητὰ τοιαῦτ’· οὐδὲν ἐν ταύτῷ μένει.
ΠΡ. μή νυν ἔτ’ οἴκτων, θύγατερ, ἀντεχώμεθα. 970
KP. τί γάρ με χρὴ δρᾶν; ἀπορία τὸ δυστυχεῖν.
ΠΡ. τὸν πρῶτον ἀδικήσαντά σ’ ἀποτίνου θεόν.
ΚΡ. καὶ πῶς τὰ κρείσσω θνητὸς οὗσ’ ὑπερδράμω;
ΠΡ. πίμπρη τὰ σεμνὰ Λοξίου χρηστήρια.
ΚΡ. δέδοικα· καὶ νῦν πημάτων ἄδην ἔχω. 975
ΠΡ. τὰ δυνατά νυν τόλμησον, ἄνδρα σὸν κτανεῖν.
ΚΡ. αἰδούμεθ’ εὐνὰς τὰς τόθ’ ἡνίκ’ ἐσθλὸς ἧν.
ΠΡ. νῦν δ’ ἀλλὰ παῖδα τὸν ἐπὶ σοὶ πεφηνότα.
ΚΡ. πῶς; εί γὰρ εἰή δυνατόν· ὡς θέλοιμί γ’ ἄν.
ΠΡ. ξιφηφόρους σοὺς ὁπλίσασ’ ὀπάονας. 980
KP. στείχοιμ’ ἄν· ἀλλὰ ποῦ γενήσεται τόδε;
ΠΡ. ἱεραῖσιν ἐν σκηναῖσιν, οὗ θοινᾷ φίλους.
ΚΡ. ἐπίσημον ὁ φόνος, καὶ τὸ δοῦλον ἀσθενές.
ΠΡ. τούμὸν κακίζεις· φέρε, σύ νυν βούλευέ τι.

 

956 οὐδὲ ξυνῄδει Riec. 32, οὐδὲ ξυνῂδη L, οὐδὲ ξήδει Ρ, οὐδ’
ἑξήδει p 959 πῶς] Matthiae, πῶς δ’ LP, punctum infra δ’ posuitl

964 ὡς] WVakefiech ἐς LP Ι δόξ’ εἰσῆλθεν] Hermann, δόξης ἦλθεν
LP 965 σώσοντα] Wakefield, σώζοντα LP Ι αὐτοῦ LI’ 9ϋὸ καὶ
πάτραν σὴν δυστυχοῦσαν Badham Ι εἰσορῶ P et superscr. ῶν L
970 μὴ νῦν LP} οἴκτων 1² et factum ex οἰκῶν L 974 πίπρη 1²
975 fort. ἔοικα καὶ . . ἔχειν 976 νυν] Dindorf, νῦν LP 978 νῦν δ’]
σὺ δ’ Hermann, fort. κτεῖν’ 980 ὁπλίσασ’ Lp, ὁπλήσασ’ P 981 στεί-
λαιμ’ ἄν Hel-werden 982 φίλους factum ex φίλος ut videtur in L
984 τούμὸν κακίζεις] Badham, ὤμοι κακίζῃ LP. Cfr. 1022 Ι σὺ νῦν LI’

