ΑΛΚ ΗΣΊῚΣ 17

AA. ’Ἀδμηθ’, ὁρᾷς γὰρ τάμὰ πράγμαθ’ ὡς ἔχει, 2⁸0
λέξαι θέλω σοι πρὶν θανεῖν ἃ βούλομαι.
ἐγὼ σε πρεσβεύουσα κάντὶ τῆς ἐμῆς
ψυχῆς καταστήσασα φῶς τόδ’ εἰσορᾶν,
θνῄσκω παρόν μοι μὴ θανεῖν ὑπὲρ σέθεν,
ἀλλ’ ἄνδρα τε σχεῖν Θεσσαλῶν ὃν ἤθελον 285
καὶ δῶμα ναίειν ὄλβιον τυραννίδι.
οὐκ ἠθέλησα ζῆν ἀποσπασθεῐσά σου
σὺν παισὶν ὀρφανοῑσιν, οὐδ’ ἐφεισάμην
ἥβης ἔχουσα δῶρ’ ἐν οἷς ἐτερπόμην.
καίτοι 6⁷ ὁ φύσας χὴ τεκοῦσα προύδοσαν, 290
καλῶς μὲν αὐτοῖς κατθανεῖν ἧκον βίου,
καλῶς δὲ σῶσαι παῖδα κεύκλεῶς θανεῖν.
μόνος γὰρ αὐτοῖς ἦσθα κοῦτις ἐλπὶς ἧν
σοῦ κατθανόντος ἄλλα φιτύσειν τέκνα.
κάγώ τ’ ἂν ἔζων καὶ σὺ τὸν λοιπὸν χρόνον 295
κούκ ἂν μονωθεὶς σῆς δάμαρτος ἔστενες
καὶ παῖδας ὠρφάνευες. ἀλλὰ ταῦτα μὲν
θεῶν τις ἐξέπραξεν ὥσθ’ οὕτως ἔχειν.
εἶεν’ σὺ νῦν μοι τῶνδ’ ἀπόμνησαι χάριν·
αἰτήσομαι γάρ σ’ ἀξίαν μὲν οὔποτε, 300
ψυχῆς γὰρ οίδέν ἐστι τιμιώτερον,
δίκαια δ’, ὡς φήσεις σύ· τούσδε φὰρ φιλεῖς
οὐχ ἧσσον ἢ ’γὼ παῖδας, εἴπερ εὖ φρονεῖς·
τούτους ἀνάσχου δεσπότας ἐμῶν δόμων
καὶ μὴ ’πιγήμῃς τοῖσδε μητρυιὰν τέκνοις, 305
ἥτις κακίων οὗσ’ ἐμοῦ γυνὴ φθόνῳ
τοῖς σοῖσι κάμοῑς παισὶ χεῖρα προσβαλεῑ.
μὴ δῆτα δράσῃς ταῦτά γ’, αἰτοῦμαί σ’ ἐγώ.

285 θεσσαλῶν α θεσσαλὸν r 287 κούκ Lenting, at rectius videtur
287-39 delere I. Heiland 288 οὖδἺ γρ. ἀλλ’ superscr. l 289 ἔχουσα
δῶρ’ (Ρ δῶρον L) ἐν οἷς ἐτερπόμην S] ἔχουσα δῶρ’ ἐν οἷς ἐτερπόμην ἐγὼ
(ἐγώ nescio qua, manu deletum) B ἔχουσ’ ἐν οἷς ἐτερπόμην ἐγώ α

294 φιτύσειν Β ei: a¹ in marg] φυτεύσειν r 295 ἔζων Β] ἕζην (ω
sup. η man. 1) L ἔζην r cum Etym. m. p. 413, 9 (L in marg. ζῆμι
ἔζην. ζάω ζῶ ἔζων) 298 ἐξέπραξεν S] ἔπραξεν (ἐξ sup. ἔπ add. B¹
scholia scribens) B εἰσέπραξεν ιι 299 νῦν μοι Β] μοι νῦν α δή μοι L
‹3' ἡμῖν Ρ 301 Stobaeus fl. 119, 10. Orion anthol. VIII 23 p. 55.
Menander monost. 552. Cfr. Gregor. Naz 1 p. 64A. Heliodor. V 25

304 ἐμῶν] τῶν ἐμῶν S. fort. τρέφων 308 αἰτοῦμαι] fort. ἄντομαι, cfr.
1098

