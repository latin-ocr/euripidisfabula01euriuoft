ΙΩΝ 47

ΘΕ. ἐπεὶ θεοῦ μαντεῖον ᾤχετ’ ἐκλιπὼν
πόσις Κρεούσης, παῖδα τὸν καινὸν λαβὼν
πρὸς δεῖπνα θυσίας θ’ ἃς θεοῖς ὡπλίζετο,
Ξοῦθος μὲν ᾤχετ’ ἔνθα πῦρ πηδᾷ θεοῦ 1125
βακχεῖον, ὡς σφαγαῖσι Διονύσου πέτρας
δεύσειε δισσὰς παιδὸς ἀντ’ ὀπτηρίων,
λέξας· σὺ μὲν νῦν, τέκνον, ἀμφήρεις με’νων
σκηνὰς ἀνίστη τεκτόνων μοχθήμασι.
θύων δὲ γενέταις θεοῖσιν ἢν μακρὸν χρόνον 1130
μένω, παροῦσι δαῖτες ἔστωσαν φίλοις.
λαβὼν δὲ μόσχους ᾤχεθ’· ὁ δὲ νεανίας
σεμνῶς ἀτοίχους περιβολὰς σκηνωμάτων
ὀρθοστάταις ἱδρύεθ’ ἡλίου φλόγα
καλῶς φυλάξας, οὔτε πρὸς μεσημβρινὰς 1135
ἀκτῖνας, οὔτ’ αὖπρὸς τελευτώσας βίον,
πλέθρου σταθμήσας μῆκος εἰς εὐγωνίαν,
μέτρημ’ ἔχουσαν τούν μέσῳ γε μυρίων
ποδῶν ἀριθμόν, ὡς λε’γουσιν οἱ σοφοί,
ὡς πάντα Δελφῶν λαὸν ἐς θοίνην καλῶν. 1140
λαβὼν δ’ ὑφάσμαθ’ ἱερὰ θησαυρῶν πάρα
κατεσκίαζε, θαύματ’ ἀνθρώποις ὁρᾶν.
πρῶτον μὲν ὀρόφῳ πτέρυγα περιβάλλει πέπλων,
ἀνάθημα Δίου παιδός, οὓς Ἡρακλέης
Ἀμαζόνων σκυλεύματ’ ἤνεγκεν θεῷ. 1145
ἐνῆν δ’ ὑφανταὶ γράμμασιν τοιαίδ’ ὑφαί·
Οὐρανὸς ἀθροίζων ἄστρ’ έν αἰθέρος κύκλῳ·
ἵππους μὲν ἤλαυν’ ἐς τελευταίαν φλόγα
“”Ήλιος, ἐφέλκων λαμπρὸν Ἑσπέρου φάος,
μελάμπεπλος δὲ Νὺξ ἀσείρωτον ζυγοῖς 1150
ὄχημ’ ἔπαλλεν, ἄστρα δ’ ὡμάρτει θεᾷ·
Πλειὰς μὲν ᾔει μεσοπόρου δι’ αἰθέρος

1125 μὲν ᾤχετ’] fort. μετήρχετ’ 1126 Διονύσου] sort. Παρνασοῦ

1128 ἀμφήρεις] Η. Stephaan ἀμφήρης LP 1130 θύων] scripsi,
θύσας LI’ 1131 μενῶ L, μένω mut. in μενῶ Ρ Ι δαῖτας ἑστία L. Dindorf

1134 φλόγα] Bothe, φλογὸς LP 1135 μεσημβρινὰς] Th. Kock,
μέσας βολὰς LP 1136 βίον] βολάς Dindorf 1137 εὐγωνίαν] Elmsley,
εὐγώνιοι] LP 1138 γε] fort. τῶν 1146 γράμμασι LP 1148 φλόγα]
πλάκα Wakefield, πτύχα Hal-tung, fort. ὁδὸν 1150 ἀσύρωτου 1)

