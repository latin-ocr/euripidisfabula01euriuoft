EAENH 39

πάλιν μ’ ἀνάξουσ’ ἐς τὸ σῶφρον αὖθις αὖ
ἑδνώσομαί τε θυγατέρ’, ἣν οὐδεὶς γαμεῖ,

τὴν δ’ ἐνθάδ’ ἐκλιποῦσ’ ἀλητείαν πικρὰν

ὄντων ἐν οἱκοις χρημάτων ὀνήσομαιζ 935
κεί μὲν θανὼν ὅδ’ ἐν πυρᾷ κατεσφάγη,

πρόσω σφ’ ἀπόντα δακρύοις ἂν ἠγάπων·

νῦν δ’ ὄντα καὶ σωθέντ’ ἀφαιρεθήσομαι;

μὴ δῆτα, παρθέν’, ἀλλά σ’ ἱκετεύω τόδε·

δὸς τὴν χάριν μοι τήνδε καὶ μιμοῦ τρόπους 940
πατρὸς δικαίου· παισὶ γὰρ κλέος τόδε
, κάλλιστον, ὅστις ἐκ πατρὸς χρηστοῦ γεγὼς

ἐς ταύτὸν ἦλθε τοῖς τεκοῦσι τοὺς τρόπους.

ΧΟ. οἰκτροὶ μὲν οὗ παρόντες ἐν μέσῳ λόγοι,
οἰκτρὰ δὲ καὶ σύ. τοὺς δὲ Μενέλεω ποθῶ 945
λόγους ἀκοῦσαι τίνας ἐρεῖ ψυχῆς πέρι.
ΜΕ. ἐγὼ σὸν οὔτ’ ἂν προσπεσεῖν τλαίην γόνυ

οὔτ’ ἂν δακρῦσαι βλέφαρα· τὴν Τροίαν γὰρ ἂν
δειλοὶ γενόμενοι πλεῖστον αἰσχύνοιμεν ἄν.

καίτοι λέγουσιν ὡς πρὸς ἀνδρὸς εὐγενοῦς 950
ἐν ξυμφοραῖσι δάκρυ’ ἀπ’ ὀφθαλμῶν βαλεῖν.

ἀλλ’ οὐχὶ τοῦτο τὸ καλόν, εί καλὸν τόδε,

αἱρήσομαι ’γὼ πρόσθε τῆς εὐανδρίας.

ἀλλ’, εἰ μὲν ἄνδρα σοι δοκεῖ σῶσαι ξένον

ζητοῦντά γ’ ὀρθῶς ἀπολαβεῖν δάμαρτ’ ἐμήν, 955
ἀπόδος τε καὶ πρὸς σῶσον· εί δὲ μὴ δοκεῖ,

ἐγὼ μὲν οὐ νῦν πρῶτον, ἀλλὰ πολλάκις

ἅθλιος ἂν εἵην, σὺ δὲ γυνὴ κακὴ φανῇ.

ἃ δ’ ἄξι’ ἡμῶν καὶ δίκαι’ ἡγούμεθα

καὶ σῆς μάλιστα καρδίας ἀνθάψεται, 960

932 αὖ] canter, ἂν LG 933 ἐδνώσομαι] Hermann (ἐδνάσομαι
Aldina), ἐδώσομαί LG, ἐκδώσομαί 9 935 ὀνήσομαι] Aldina, ὠνή-
σομαι LG 936 κατεσφάγη] κατέφθιτο Rauchenstein. Forb. κεί
μὲν μάχης ὅδ’ ἐν τροπῇ κατεσφάγη 941 παισὶ Stob. fl. 89, 2,
παιδὶ LG 942 sq. delet Lenting 943 τῶν τρόπων lteiska fort.
τῶν φρενῶν 944 ΧΟ.] L. Dindorf, ΘΕΟΝ. LG Ι οἰκτρὸν LG,
οἰκτροὶ 9 945 τοὺς] Hermann, τοῦ LG 948 fort. οὐ δάκρυσι
τέγξαι βλέφαρα 953 ’γὼ] Porson, τὸ LG Ι εὐανδρίας 9, εὐδαι-
μονίας LG, εὐψυχίας Tyrwhitt 955 γ’] μ’ Reiske 957 delet
Nauck

