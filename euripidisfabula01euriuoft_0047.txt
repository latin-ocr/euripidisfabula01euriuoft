ΜΗΔΕΙΛ 33

ΑΙΓΕΤΣ.
Μήδεια, χαϊρε’ τοῦδε γὰρ προοίμιον
κάλλιον οὐδεὶς οἶδε προσφωνεῖν φίλους.
ΜΗ. ὦ χαῖρε καὶ σύ, παῖ σοφοῦ Πανδίονος, 665
Αἰγεῦ. πόθεν γῆς τῆσδ’ ἐπιστρωφᾷ πέδον;
ΑΙ. Φοίβου παλαιὸν ἐκλιπὼν χρηστήριον.
ΜΗ. τί δ’ ὀμφαλὸν γῆς θεσπιῳδὸν ἐστάλης;
ΑΙ. παίδων ἐρευνῶν σπέρμ’ ὅπως γένοιτό μοι.
ΜΗ. πρὸς θεῶν, ἄπαις γὰρ δεῦρ’ ἀεὶ τείνεις βίον; 670
AI. ἄπαιδές ἐσμεν δαίμονός τινος τύχῃ.
ΜΗ. δάμαρτος οὔσης, ἢ λέχους ἄπειρος ὥν;
ΑΙ. οὐκ ἐσμὲν εὐνῆς ἄζυγες γαμηλίου.
ΜΗ. τί δῆτα Φοῖβος εἶπέ σοι παίδων πέρι;
ΑΙ. σοφώτερ’ ἢ κατ’ ἄνδρα συμβαλεῖν ἔπη. 675
MH. θέμις μὲν ἡμᾶς χρησμὸν εἰδέναι θεοῦ;
ΑΙ. μάλιστ’, ἐπεί τοι καὶ σοφῆς δεῖται φρενός.
ΜΗ. τί δῆτ’ ὲ’χρησε; λέξον, εἰ θέμις κλύειν.
ΑΙ. ἀσκοῦ με τὸν προύχοντα μὴ λῦσαι πόδα,
ΜΗ. πρὶν ἂν τί δράσῃς ἢ τίν’ ἐξίκῃ χθόνα; 680
ΑΙ. πρὶν ἂν πατρῴαν αὖθις ἑστίαν μόλω.
ΜΗ. σὺ δ’ ὡς τί χρῄζων τήνδε ναυστολεῖς χθόνα;
ΑΙ. Πιτθεύς τις ἔστι, γῆς ἄναξ Τροιζηνίας.
ΜΗ. παῖς, ὡς λέγουσι, Πέλοπος εὐσεβέστατος.
ΑΙ. τούτῳ θεοῦ μάντευμα κοινῶσαι θέλω. 685
ΜΗ. σοφὸς γὰρ ἁνὴρ καὶ τρίβων τὰ τοιάδε.
ΑΙ. κάμοί γε πάντων φίλτατος δορυξένων.
ΜΗ. ἀλλ’ εὐτυχοίης καὶ τύχοις ὅσων ἐρᾷς.
AI. τί γὰρ σὸν ὄμμα χρώς τε συντέτηχ’ ὅδε;
ΜΗ. Αἰγεῦ, κάκιστός ἐστι’ μοι πάντων πόσις. 690
ΑΙ. τί φής; σαφῶς μοι σὰς φράσον δυσθυμίας.
ΜΗ. ἀδικεῖ μ’ Ἰάσων οὐδὲν ἐξ ἐμοῦ παθών.

 

664 φίλοις ΒΡ 668 θεσπιωδῶν Β Ι ἐστάλης] ἱκάνεις S 676 θέμις
μὲν] θεμιστὸν Hermann ἧ θεμιτὸν Ηείωεοοὼ, fort. λέγ’ εἰ θέμις
με, deletis duobus versibus proximis (v. 676 sq. delet Halbertsma)
678 ἔχρησεν L 679 με] μὲν Β 681 fort. πατρῷον Ι μολῶ Ba2
684 Medeae et 685 Aegei notam om. Εα Ι παῖς] παῖς θ’ Ε παῖ* corr.
in παῖς L 686 ἁνήρ Porson] ἀνήρ libri 687 κάμοὶ δὲ S 689 χρῶς
ΒΕ 691 σᾶς L σὰς ἶ Ι δυσθυμίας ex δυσθυμίαν corr. L

Euripides, Medea. Ι·ΣιίΔ 11. 3

