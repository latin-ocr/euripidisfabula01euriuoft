ΑΛΚΗΣΤΙΣ

προσείπατ’ ἐξιοῦσαν ὑστάτην ὁδόν. 610
ΧΟ. καὶ μὴν ὁρῶ σὸν πατέρα γηραιῷ ποδὶ

στείχοντ’ ὀπαδούς τ’ ἐν χεροῖν δάμαρτι σῇ

κόσμον φέροντας, νερτέρων ἀγάλματα.

‹1›EP11>.'.
ἥκω κακοῖσι σοῖσι συγκάμνων, τέκνον·
ἐσθλῆς γάρ, οὐδεὶς ἀντερεῖ, καὶ σώφρονος 615
γυναικὸς ἡμάρτηκας. ἀλλὰ ταῦτα μὲν
φέρειν ἀνάγκη καίπερ ὄντα δύσφορα.
δέχου δὲ κόσμον τόνδε, καὶ κατὰ χθονὸς
ἴτω· τὸ ταύτης σῶμα τιμᾶσθαι χρεών,
ἥτις γε τῆς σῆς προύθανε ψυχῆς, τέκνον, 620
καί μ’ οὐκ ἄπαιδ’ ἔθηκεν οὐδ’ εἴασε σοῦ
στερέντα γήρᾳ πενθίμῳ καταφθίνειν,
πάσαις δ’ ἔθηκεν εὐκλεέστερον βίον
γυναιξίν, ἔργον τλᾶσα γενναῖον τόδε.
ὦ τόνδε μὲν σώσασ’, ἀναστήσασα δὲ 625
ἡμᾶς πίτνοντας, χαῖρε, κάν ’Ἅιδου δόμοις
εὖ σοι γένοιτο. φημὶ τοιούτους γάμους
λύειν βροτοῖσιν, ἢ γαμεῖν οὐκ ἄξιον.
ΑΔ. οὔτ’ ἦλθες ἐς τόνδ’ ἐξ ἐμοῦ κληθεὶς τάφον
οὔτ’ ἐν φίλοισι σὴν παρουσίαν λέγω, 630
κόσμον δὲ τὸν σὸν οὔποθ’ ἥδ’ ἐνδύσεται.
οὐ γάρ τι τῶν σῶν ἐνδεὴς ταφήσεται.
τότε ξυναλγεῖν χρῆν σ’ ὅτ’ ὠλλύμην ἐγώ,
σὺ δ’ ἐκποδὼν στὰς καὶ παρεὶς ἄλλῳ θανεῖν
νέῳ γέρων ὢν τόνδ’ ἀποιμώζεις νεκρόν. 635
[οὐκ ἧσθ’ ἄρ’ ὀρθῶς τοῦδε σώματος πατὴρ
οὐδ’ ἡ τεκεῖν φάσκουσα καὶ κεκλημένη
μήτηρ μ’ ἔτικτε· δουλίου δ’ ἀφ’ αἵματος

 

617 δύσφορα S (et a³ iu marg.)] ὸυσμενῆ ν 622 καταφθιίἐιν
Matthiae] καταφθιυεῐν libri 623 εὐκλεέστερον Β] εὐκλεέστατον r
625 τόνδ’ ἐμόν S Ι σώσασ’] σώσ’ Β 626 πίτνοντας α] πιτνόντας Β
πιτνοῦντας S Ι κάν S (L in ras* κείν ν 630 λέγω] νέμω F. Guil.
Schmidt 631 τὸν σὸν] τοῦτον Eare 635 ἀποιμώζεις Β] ἀποιμώξεις S
ἀποιμώζῃ α ἀποιμώξῃ νεκρόνς Matthiae 636-39 induxi (636-41
damnat Badham, 641 iam G. A. Wagner proscripsit, 638. 639. eicit¹
Nauck, qui oljm 637—39 suspectos habebat, 637-7-41 delet Weil,
637-42 Schenkl, 634—39 Earle)

Euripides: Alce-tis. E‹l.111. 3

