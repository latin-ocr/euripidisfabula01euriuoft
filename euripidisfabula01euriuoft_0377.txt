ΙΩΝ 61

ἄελπτον εἶναι πρὸς τὰ τυγχάνοντα νῦν.

ΙΩΝ. ὦ μεταβαλοῦσα μυριόυς ἤδη βροτῶν
καὶ δυστυχῆσαι καῦθις αὖ πρᾶξαι καλῶς
τύχη, παρ’ οἵαν ἤλθομεν στάθμην βίου
μητέρα φονεῦσαι καὶ παθεῖν ἀνάξια. 1515
φεῦ·
ἆρ’ ἐν φαενναῖς ἡλίου περιπτυχαῖς
ἔνεστι πάντα τάδε καθ’ ἡμέραν μαθεῖν;
φίλον μὲν οὗν σ’ εὕρημα, μῆτερ, ηὕρομεν,
καὶ τὸ γένος οὐδὲν μεμπτόν ἐσθ’ ἡμῖν τόδε·
τὰ δ’ ἄλλα πρὸς σε βούλομαι μόνην φράσαι. 1520
δεῦρ’ ἔλθ’· ἐς οὖς σοι τοὺς λόγους εἰπεῖν θέλω
καὶ περικαλύψαι τοῖσι πράγμασι σκότον.
ὅρα σύ, μῆτερ, μὴ σφαλεῖσ’ ἃ παρθένοις
ἐγγίγνεται νοσήματ’ ἐς κρυπτοὺς γάμους,
ἔπειτα τῷ θεῷ προστιθεῖς τὴν αἰτίαν, 1525
καὶ τούμὸν αἰσχρὸν ἀποφυγεῖν πειρωμένη,
Φοίβῳ τεκεῖν με φής, τεκοῦσ’ οὐκ ἐκ θεοῦ.

KP. μὰ τὴν παρασπίζουσαν ἅρμασίν ποτε
Νίκην Ἀθάναν Ζηνὶ γηγενεῖς ἔπι,
οὐκ ἔστιν οὔτις σοι πατὴρ θνητῶν, τέκνον, 1530
ἀλλ’ ὅσπερ ἐξέθρεψε Λοξίας ἅναξ.

ΙΩΝ. πῶς οὖν τὸν αὑτοῦ παῖδ’ ἔδωκ’ ἄλλῳ πατρὶ
Ξούθου τε φησὶ παῖδά μ’ ἐκπεφυκέναι;

ΚΡ. πεφυκέναι μὲν οὐχί, δωρεῖται δέ σε
αὑτοῦ γεγῶτα· καὶ γὰρ ἂν φίλος φίλῳ 1535
δοίη τὸν αὑτοῦ παῖδα δεσπότην δόμων.

ΙΩΝ. εἰ θεὸς ἀληθὴς ἢ μάτην μαντεύεται,

1513 minag LP 1 αὖ] Pierson, εὖ LP 1515 suspectus 1516 ἄρ’
LP l ἡλίου] αἰθέρος Badham 1518 εὕρομεν LP 1519 ἐσθ’] Harfflng,
ὡς LP 1521 σοι schol. Phoen. 911, γὰρ LP. Schol. in Aristoph. Av.
1647 habet δεῦρ’ ἐλθέ· σὺν σοὶ τᾶλλα βούλομαι φράσαι, unde versu 1520
deleto hie ἐς οὖς σοι τᾶλλα βούλομαι φράσαι scribit Cobet 1522 τοῖσι]
ed. Brubachiana‚ τοῖς LP 1523 σφαλεῖσ’ ἃ παρθένοις] Musgrave,
σφαλεῖσα παρθένος LP 1524 ἐγγίνεται LP 1525 προστιθεῖς L,
προστιθεὶς Ρ, προστίθης Elmsley 1528 ἅρμασι L, ἅρμασιν lP
1529 Ἀθάναν] Matthiae, ἀθηνᾶν LP 1530 οὔτις] Hartung‚ ὅστις
LP 1532 αὐτοῦ Ρ 1533 τὲ L, δὲ Ρ 1535 αὐτοῦ LP
1536 αὐτοῦ P 1537 εἰ] Reiske, ὁ LP

